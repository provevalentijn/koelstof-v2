---
date: 2019-10-29T13:49:23.000+06:00
description: ''
image: "/uploads/logo_1400px.png"
title: Koelwat?

---
Koelstof is een gloednieuw tijdschrift dat milieuactivisme op verschillende manieren in de kijker wil zetten. Sinds de eerste editie in juni 2021 maakt het tijdschrift milieuactivisme toegankelijker. Dat doen we bijvoorbeeld door ervaren milieuactivisten te interviewen, door milieuorganisaties te beschrijven of door ooggetuigenverslagen van concrete milieuacties!

Bovendien willen we milieuactivisme aanmoedigen met ideeÃ«n. We schrijven teksten over het milieu of over de manier waarop we daarmee omgaan. Die teksten gaan dus in tegen de dagelijkse mainstream. Dat doet het tijdschrift bijvoorbeeld met teksten over hoe grote fondsen omgaan met het milieu, hoe we moeten omgaan met de toekomst of met het kritische doorlichten van de Vlaamse verkiezingsprogramma's.

# Lees, onderneem en doe mee!

Ben je het met ons (on)eens? Vind je ook dat milieuactivisme meer aandacht moet krijgen? Wil je samen met ons milieuactivisme toegankelijker maken? Was je net op een actie? Schrijf dan een tekst voor Koelstof! Wij ontvangen heel graag jullie reportages, opiniestukken, pleidooien of analyses om ze daarna te publiceren in ons tijdschrift.

Hoe precies? Stuur ons een e-mailtje naar info.koelstof@gmail.com waarin je in een paar regels een eerste idee met ons deelt. Wij laten je dan zo snel mogelijk weten of we er plaats voor kunnen maken in een volgende editie. Bij groen licht geven we je een stijlgids mee voor onze taalafspraken, en een aantal belangrijke deadlines. Als je tekst af is, stuur je hem nog eens naar de redactie die dan finaal beslist over publicatie. Ofwel komt je tekst in de volgende Koelstof, ofwel sturen we je bepaalde opmerkingen die je kan gebruiken om de tekst nog verder af te werken om ze helemaal klaar te maken voor een latere editie!